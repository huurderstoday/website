---
title: Huurdersorganisaties en de overlegwet
type: about
---

De rechten van huurdersorganisaties zijn vastgelegd in de 'Wet op het Overleg Huurders Verhuurders' (Overlegwet) van 1998 (met uitbreidingen in 2015). Deze wet geeft huurdersorganisaties drie belangrijke rechten:

- **Recht op informatie**
- **Recht op uitbrengen van advies**
- **Instemmingsrecht**

Welk recht geldt hangt af van het onderwerp. Bij servicekostenbeleid hebben huurdersorganisaties bijvoorbeeld instemmingsrecht, bij aanpassingen in de leefomgeving van een complex kunnen huurdersorganisaties adviseren.

{{< callout type="info" >}}

Voor meer uitgebreide informatie over huurdersorganisaties en je rechten als huurder, bezoek de [Website van de Woonbond](https://www.woonbond.nl/thema/huurdersorganisatie/).

{{</callout>}}

## Plichten volgens de Overlegwet

Huurdersorganisaties moeten ook aan bepaalde eisen voldoen:

- Een rechtspersoon zijn (vereniging of stichting)
- Een gekozen bestuur hebben
- Representatief zijn door huurders te betrekken en jaarlijks vergaderingen te organiseren

## Wat doet een huurdersorganisatie?

Een huurdersorganisatie behartigt de belangen van huurders en zorgt ervoor dat hun rechten die vast zijn gelegd in de overlegwet worden gerespecteerd. Als een samenwerking tussen huurders kunnen we ons gezamelijk onder andere richten op:

- **Servicekosten** - ServiceToday adviseren over het servicekostenbeleid en instemmingsrecht uitvoeren over wijzigingen.
- **Servicekostenafrekening** - Controle van de jaarlijkse afrekening om te zorgen dat alles volgens afspraak verloopt.
- **Overleg met verhuurder** - Contact onderhouden met ServiceToday over huurderszaken in de wooncomplexen.
- **Informatievoorziening** - Bijeenkomsten organiseren en advies geven over rechten en mogelijkheden.
- **Belangenbehartiging** - Een centraal punt voor ServiceToday en de gemeente over zaken die het wooncomfort en de belangen van bewoners raken.

### Bewonerscommissies

Bewoners van hetzelfde gebouw of complex kunnen samen met ons een bewonerscommissie oprichten. Deze commissie houdt zich bezig met zaken die specifiek hun complex aangaan: het controleren van servicekostenafrekeningen, overleg met de verhuurder over complexspecifieke problemen, en het op de hoogte houden van medebewoners.

Door een bewonerscommissie te starten krijg je meer invloed op het beleid en beheer van je eigen woonomgeving, terwijl je tegelijkertijd de steun hebt van de bredere huurdersorganisatie.

## Lid worden

Op dit moment zijn wij nog bezig het het oprichten van de organisatie, wil je je graag aansluiten bij HuurdersToday?

{{% steps %}}

### Stap 1

[**Meld je hier aan via het aanmeldformulier**](https://forms.gle/KUpzVuMcNfZFMzA28)

### Stap 2

Wij koppelen jouw aanmelding aan andere aanmeldingen vanuit jouw complex.

### Stap 3

Binnen twee weken na aanmelding ontvang je van ons een mail met meer informatie.

{{% /steps %}}
